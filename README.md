# Pattogtatós játék

Készíts egy egyszerű játék programot, amelynek témája: egy tetszőleges objektum pattogtatása.

Dolgozz ki egy játékmintát a fenti témában. A játékos valamilyen mechanizmussal irányítani tudja a felületet, amelyről vissza tud pattanni az objektum (például labda). A játékos célja, hogy minél tovább tudja pattogtatni az objektumot. A pattintások számát folyamatosan mutatni kell a képernyőn.

Opcionálisan megoldható feladatok plusz pontért:

az egyes események animálása,
kiválasztható, hogy egyszerre hány objektumot kell pattogtatni,
változó nehézségi szint,
több pálya,
általad kitalált ötlet(ek) ;)
Törekedj a szép és harmonikus formatervre.

Az opcionálisan megoldható feladatokon felül is megvalósíthatóak funkciók, amelyek további plusz pontokat érnek. Az opcionális és a további megvalósított plusz funkciókat a forráskód elején megjegyzésben fel kell sorolni.

Leadási határidő: 2020. december 11. péntek
